# Toezichtskader (voorstel)

Dit toezichtskader is ontwikkeld voor regel- of kennisgebaseerde algoritmen.

## Algemene vragen

### Gebruikte methode / methoden en technieken

- Welke methoden worden gebruikt voor het maken en vastleggen van normen in algoritmen?

- Welke technieken worden gebruikt voor het maken en vastleggen algoritmen?

### Werkproces voor het maken van regels

- Is er een werkproces voor het maken van regels?

- Wat is het startpunt van de analyse:

- regelgeving wordt verzameld en vervolgens geïnterpreteerd, of

- bestaande werkprocessen en werkinstructies zijn leidend, de analyse heeft tot doel om werkprocessen te herleiden tot regelgeving, of

- anders, namelijk …

### Het gebruik van regels bij het nemen van bestuursrechtelijke besluiten

- Hoe worden regels gebruikt om een bestuursrechtelijk besluit te nemen?

- Worden bestuursrechtelijke besluiten automatisch genomen?

- Worden regels gebruikt voor automatische voorbereidende handelingen?

- Hoe wordt bewaakt dat het toepassen van regels leidt tot het juiste besluit?

- Worden dezelfde regels gebruikt voor automatische (regels/algoritmen) en handmatige besluiten (werkinstructies)?

- Worden dezelfde regels gebruikt voor besluiten in eerste aanleg en voor bezwaarzaken?

- Worden dezelfde regels gebruikt voor bezwaarzaken en voor beroepszaken?  

### Publicatie van regels

- Hoe worden regels gepubliceerd?

- Voor wie zijn deze publicaties toegankelijk:

- voor een deel van de eigen organisatie

- voor iedereen binnen de eigen organisatie

- voor partnerorganisaties

- voor het verantwoordelijke ministerie

- voor toezichthouders

- voor belanghebbenden

- voor iedereen

## Inhoudelijke analyse

Er wordt een kleine steekproef genomen uit de totale regelset. De geselecteerde regels worden gedetailleerd onderzocht. Hierbij wordt onderzocht of deze regels een logisch gevolg zijn van de methoden en technieken die een organisatie naar eigen zeggen gebruikt. Waar relevant worden ook uitspraken gedaan over de toepassing van de werkprocessen van het maken van regels.

### Generieke regels

Er worden een aantal generieke regels geselecteerd, zoals:

- regels voor het indienen van een aanvraag,

- regels voor het bekendmaken van een besluit,

- regels over inkomensbegrippen (indienen relevant)

- regels over het vaststellen van nationaliteit (indienen relevant).

### Domeinspecifieke regels

Er worden een aantal domeinspecifieke regels geselecteerd, zoals een aantal regels over het toekennen bij studiefinanciering bij DUO.

### Wat wordt er onderzocht?

- Kunnen regels worden herleid tot bronnen?

- Zijn alle onderdelen van de bron meegenomen in de regel?

- Hoe gedetailleerd zijn de verwijzingen naar de bron (wet, artikel, lid, zin, zinsdelen)?

- Is uit de verwijzing helder naar welke versie van de bron wordt verwezen?

- Wordt de juistheid van regels periodiek gecontroleerd?

- Is er een procedure waarmee actief wordt gezocht naar wijzigingen in bronnen?

- Is er een procedure voor het aanpassen van regels, zonder dat bronnen zijn gewijzigd (interpretatie wijzigt, bron niet)?

- Is er een lijst met te wijzigen regels?

- Is er een norm voor de maximale doorlooptijd voor het wijzigen van regels?

- Hoe vaak wordt die norm overschreden?

- Is er een procedure voor het omgaan met ‘te wijzigen regels’ in lopende zaken? 

- In hoeverre is de interpretatie afhankelijk van de persoon van de regelanalist, ofwel komen verschillende analisten tot eenzelfde interpretatie (inter-coder reliability)?

- Hoe wordt de juistheid van de structuur van de interpretatie gecontroleerd (verificatie)?

- Hoe wordt de inhoudelijke juistheid van de interpretatie gecontroleerd (validatie)?

- Wordt vastgelegd wie de interpretatie heeft gemaakt?

- Wordt vastgelegd wie de interpretatie heeft geverifieerd?

- Wordt vastgelegd wie de interpretatie heeft gevalideerd?

- Worden meningsverschillen over interpretaties vastgelegd?

- Is er een procedure voor het oplossen van meningsverschillen over interpretaties?

- In hoeverre worden interpretaties van bronnen uit andere domeinen getoetst bij domeinexperts (e.g. worden regels over interpretaties van de Rijkswet op het Nederlanderschap die worden gebruikt door DUO, getoetst bij de IND)?

## Rollen en verantwoordelijkheden in het regelsysteem

- Hoe is het maken van regels georganiseerd

- verzamelen bronnen (wie verzameld bronnen en hoe worden bronnen bewaard)

- hoe is het interpreteren van regelgeving georganiseerd (wie maakt regels en hoe worden interpretaties vastgelegd)

- is er nog een bewerkingsslag nodig voordat regels geschikt zijn voor het nemen van automatische beslissingen?

- hoe wordt is controle van de kwaliteit van regels georganiseerd?

- hoeveel mensen werken aan het maken van regels, welke functies zijn er en hoe is het werk georganiseerd?  

- Hoe is het toepassen van regels georganiseerd

- hoe wordt een systeem voor het maken van automatische beslissingen georganiseerd?

- welk deel van het werk wordt altijd handmatig beoordeeld?

- hoe wordt de selectie van automatisch te nemen beslissingen gemaakt?

- hoe is de (gedeeltelijk) automatische afhandeling van zaken georganiseerd?

- hoe wordt omgegaan met uitval tijdens automatische behandeling?

- leidt handmatige behandeling van uitval tot strengere controle (en zo ja, wat is daar de reden voor)?

- hoeveel mensen werken aan het automatisch toepassen van regels, welke functies zijn er en hoe is het werk georganiseerd?

## Regels voor systemen en regels voor mensen

In hoeverre worden de onderzochte regels gebruikt:

- voor het nemen van beslissingen met (ondersteuning van) informatiesystemen?

- regels in werkinstructies voor medewerkers

- regels voor het informeren van belanghebbenden

- regels voor behandelen bezwaar en beroep

- het gebruik van regels als startpunt voor het voorbereiden en realiseren van beleidswijzigingen

## Brondocumenten

- Is er documentatie over het maken van algoritmen of regels?

- Is er documentatie over functionele ontwerpen (DUO heeft een handboek)?
