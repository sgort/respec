# **Perspectieven**

Ik ga uit van drie perspectieven van waaruit we algoritmen beschouwen/willen kunnen beschouwen: dat van de jurist, de ontwerper/ontwikkelaar en de auditor. Met inzicht in de aspecten die die drie interesseren (, kan de organisatie zelf zorgen dat het proces voor ontwikkelen en gebruiken van algoritmen zo wordt ingericht dat het op die aspecten 'verantwoord' is. Zo is men eigenlijk zijn eigen toezichthouder: het toezicht zit geïntergreerd in de werkwijze (daarom ook de LegitiMaat). Als er een toezichthouder langskomt (AP, ADR, de burger) dan kan tekst en uitleg worden gegeven zonder dat dat al teveel moeite kost. 

Vanuit die perspectieven heb ik uit de maakdag de volgende vragen gedestilleerd (je zou ze overigens ook meer als eisen/requirements kunnen formuleren, dat is misschien nog wat meer werkmethode-achtig ipv. toezicht-achtig).  

## **Jurist**

- Welke juridische bronnen liggen ten grondslag aan ontwikkeling of wijziging van algoritmen?  

- Welke methodiek wordt gebruikt voor analyse en interpretatie van deze bronnen ?  

- Hoe worden keuzes bij de analyse of de interpretatie van bronnen vastgelegd?  

- Hoe wordt traceerbaarheid van algoritmen naar hun juridische bron gerealiseerd?  

- Welke ondersteunende applicaties zijn beschikbaar voor analyse en 
  interpretatie van bronnen en vastlegging van de resultaten daarvan?  

- Hoe  wordt de juistheid van analyse of interpretatie gevalideerd? 
  Hoe zijn de algoritmen getest op het nemen van rechtmatige besluiten (in
  de juridische betekenis van het woord)?  

- Vormen de algoritmen die gemaakt worden op basis van analyse van 
  juridische bronnen daadwerkelijk de basis voor de executie in systemen?  

## **Ontwikkelaar**

- Wat zijn de triggers voor ontwikkeling of wijziging van een algoritme?  

- Welke niet juridische bronnen liggen ten grondslag aan ontwikkeling of wijziging van algoritmen?  

- Hoe zijn of worden deze bronnen geanalyseerd en geïnterpreteerd?  

- Hoe worden keuzes bij de analyse of de interpretatie van bronnen vastgelegd?

- In welke (natuurlijke, gecontroleerde) taal worden algoritmen vastgelegd?  

- Hoe wordt de juiste werking van algoritmen geverifieerd of getest in het ontwikkelproces?

- Hoe is de ontwikkeling of wijziging van algoritmen verankerd in architecturen?

- Hoe is de integratie van ontwikkeling en wijziging van algoritmen 
  in het IV-voortbrengingsproces georganiseerd? (bv. onderdeel van Agile 
  of DevOps-ontwikkelmethoden)

- Hoe worden algoritmen in natuurlijke taal omgezet naar executeerbaar formaat (handmatig, geautomatiseerd)?  

## **Auditor**

- Hoe is de organisatie ingericht? Welke onderdelen zijn betrokken 
  bij het proces van ontwikkeling of wijziging van een algoritme?  

- Wie is de 'eigenaar' is van het algoritme binnen de organisatie: 
  wie heeft dus de primaire zeggenschap over ontwikkeling van nieuwe 
  algoritmen en wijziging van bestaande algoritmen?

- Hoe wordt de ontwikkeling of wijziging van algoritmen in het 
  maakproces gedocumenteerd (vastlegging traces naar bronnen, gemaakte 
  keuzes, interpretaties etc.)?

- Hoe is het ontwikkelproces van algoritmen zelf vastgelegd en gedocumenteerd?

- Hoe is de keuze voor ontwikkelmethodiek en ondersteunende tooling gemaakt?  

- Is er een depository voor algoritmen ingericht en hoe wordt deze beheerd?  

- Hoe zijn de algoritmen getest op het verzekeren van rechtmatige besluiten (in de financiële betekenis van het woord)?  

- Hoe is de overdracht van algoritmen van ontwikkelaar naar eigenaar 
  ingericht? Hoe wordt décharge verleend voor juiste uitvoering van de 
  ontwikkel- of wijzigingsopdracht?  

- Hoe is sturing ingericht op naleving van architecturen waarin de ontwikkeling en wijziging van algoritmen is opgenomen?  

- Hoe worden de resultaten van toepassing van de algoritmen vastgelegd ten behoeve van evaluatie van (neven)effecten?
